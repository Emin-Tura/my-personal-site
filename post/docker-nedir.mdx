---
date: "2024-05-07"
title: "Docker Nedir ve Ne İşe Yarar?"
subtitle: "Open source bir ‘container’ teknolojisi"
articleType: "Teknik"
---

## Docker Nedir ve Ne İşe Yarar?

### Docker'ın Tanımı:
   Docker, uygulamaların hızlı ve güvenli bir şekilde çalıştırılabilmesi için gereken tüm bağımlılıkları içeren konteynerler oluşturarak, 
   yazılımın herhangi bir sistemde aynı şekilde çalışmasını garanti eder. Konteyner, uygulamanın çalışması için gerekli olan kod, çalışma zamanı, 
   sistem araçları, sistem kütüphaneleri gibi tüm bileşenleri kapsar. Docker, aynı işletim sistemi üzerinde, 
   yüzlerce hatta binlerce birbirinden izole ve bağımsız containerlar sayesinde sanallaştırma sağlayan bir teknolojidir

### Konteynerizasyonun Önemi

Konteynerizasyon, sanal makine teknolojisine benzer şekilde, uygulamaların birbirinden izole bir şekilde çalışmasını sağlar. 
Ancak konteynerler, sanal makinelerden daha az kaynak tüketir çünkü aynı işletim sistemi çekirdeğini paylaşır ve her konteyner için ayrı bir işletim sistemi gerektirmez.
Bu da, konteynerlerin daha hızlı başlatılmasını ve daha az kaynak kullanmasını sağlar.

### Docker'ın Avantajları:
- **Portatiflik** : Uygulamalar, herhangi bir Linux, Windows veya Mac OS üzerinde, "bir kere yaz, her yerde çalıştır" prensibi ile çalışabilir.
- **Sürüm Kontrolü ve İzlenebilirlik** : Docker imajları, sürüm kontrolü altına alınabilir, böylece herhangi bir sürüme geri dönülebilir ve değişiklikler kolayca izlenebilir.
- **Geliştirme ve Ortam Uyumu** : Geliştiriciler, yerel makinalarında üretim ortamını aynen simüle edebilirler, böylece "benim bilgisayarımda çalışıyordu" problemini ortadan kaldırırlar.
- **Mikro Hizmetler** : Docker, mikro hizmet mimarisinin uygulanmasında büyük kolaylıklar sağlar. Her mikro hizmet, bağımsız konteynerler olarak dağıtılabilir ve yönetilebilir.

---

<Figure
   full={false}
   src="/blog/dockerKatmanlari.png"
   title="Docker Katmanları"
/>
